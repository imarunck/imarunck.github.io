---
layout: post
title: ನೆನ್ನೆಯ ನನ್ನನ್ನು ಕೇಳುವವರಿಂದ ಸಾಕಾಗಿದೆ
date: 2025-08-17
categories: blog kannada shayari
author: arun
image: /assets/images/tolight.jpg
tag: ಶಾಯರಿ
---
ನೆನ್ನೆಯ ನನ್ನನ್ನು ಕೇಳುವವರಿಂದ ಸಾಕಾಗಿದೆ.<br>
ನಾನು ಅವನಲ್ಲ, ನಾನು ನೆನ್ನೆಯ ನಾನಲ್ಲ.<br>
ನಾನು ಇಂದು. ನಿನ್ನೆಯಿಂದ ಬೆಳೆದ ಇಂದು.<br>
ನಾನು ಪ್ರಸ್ತುತ. ಸಮಯದಷ್ಟೇ ಪ್ರಸ್ತುತ.<br>

ಹೌದು ಅಂದು ನಾನೇ ಇಂದು ನಾನೇ<br>
ಆದರೆ  ಅಂದಿನವನನ್ನು ಕೊಂದು,<br>
ಮತ್ತೆ ಇಂದು, ಇಂದೇ ಹುಟ್ಟಿದೆನಲ್ಲ.<br>
ಇಂದು ಅಂದನು ಕೇಳಿದರೆ ಹೇಗೆತರಲಿ?<br>

ಭೂತದ ನನ್ನನ್ನು ನಿರೀಕ್ಷಿಸಬೇಡಿ,<br>
ಈ ಕ್ಷಣದ ನನ್ನನು ಓಪ್ಪಿಕೊಳ್ಳಿ.<br>
ವಿಶ್ವವೇ ಬದಲಾವಣೆಯಲ್ಲಿ ಇರುವಾಗ,<br>
ನನ್ನ ಬದಲಾವಣೆ ನಗಣ್ಯ, ಅಗತ್ಯ.<br>

ಕೊನೆಗೆ ನಾನು ನಾಳೆ ಕೂಡಾ ಅಲ್ಲ.<br>
ನಾನು ನಾಳೆಯಾಗುವ ಇಂದು.<br>
ನಿಮ್ಮ ನಿನ್ನೆಯ ಕೇಳದ ಇಂದು.<br>
ನಾನು ಪ್ರಸ್ತುತ. ಸಮಯದಷ್ಟೇ ಪ್ರಸ್ತುತ.<br>

>_ಅರುಣ್ ಸಿ ಕಲ್ಲಪ್ಪನವರ್_<br>
೧೭-೦೮-೨೦೨೫