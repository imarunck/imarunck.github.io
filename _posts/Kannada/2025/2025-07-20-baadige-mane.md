---
layout: post
title: ಬಾಡಿಗೆಮನೆಯಲ್ಲಿ ಬಾಡಿಗೆ ಮನೆ
date: 2025-07-20
categories: blog kannada poem
author: arun
image: /assets/images/baadige.jpg
tag: ಕವಿತೆ
---
ಭೂಮಿಯ ಬಾಡಿಗೆಮನೆಯಲ್ಲಿ <br>
ನಾನು ಬಾಡಿಗೆದಾರ. <br>
ನಮ್ಮೂರ ಮನೆಯಲ್ಲೂ <br>
ನಾನು ಬಾಡಿಗೆದಾರ.<br>
ಕೆಲಸದೂರಲ್ಲೂ<br>
ನಾನು ಬಾಡಿಗೆದಾರ.<br>
ನನ್ನ ಮನೆ ಪದ್ಯ,<br>
ಅರ್ಥವಾಗದ ಬಾಡಿಗೆದಾರ.<br>

ಮತ್ತೆ ಮತ್ತೆ ವಿಳಾಸ ಬದಲಿಸುವ<br>
ಬಾಡಿಗೆದಾರ.<br>
ಪ್ರತಿ ವರ್ಷ ಹೆಚ್ಚು ದರ ಕಟ್ಟುವ<br>
ಬಾಡಿಗೆದಾರ.<br>
ಮಾಲೀಕರ ಭಕಕ್ಕೆ ಕುಗ್ಗಿಬದುಕುವ<br>
ಬಾಡಿಗೆದಾರ.<br>
ಸ್ವಂತಮನೆ ? ಪ್ರಶ್ನೆಗೆ ಮುಖನಾಗುವ<br>
ಬಾಡಿಗೆದಾರ. <br>

ಕುಂಟು ನೆಪಗಳು ಹೊರಗೆ ಹಾಕಲು,<br>
ಮತ್ತೆ ಮನೆ ಹುಡುಕುವ ಬಾಡಿಗೆದಾರ.<br>
ಯಾವಜನ ? ಯಾವಜಾತಿ ? <br>
ಸಸ್ಯಹಾರಿಯೋ? ಮಾಂಸಾಹಾರಿಯೋ?<br>
ಏನು ಕೆಲಸ? ಸೆಷ್ಟು ಸಂಬಳ?<br>
ಮದುವೆಯಾಗಿದೆಯೋ? ತಂದೆ ತಾಯಿ ಇರುವರೋ?<br>
ನೂರು ಪ್ರಶ್ನೆಗೆ ಸರಿಹೊಂದುವ ಉತ್ತರಹೇಳಿ,<br>
ಬದಲಾವಣೆಗೆ ತಯಾರಾಗುವ ಬಾಡಿಗೆದಾರ.<br>

ಆಧಾರ್ ಕೊಟ್ಟು ಠೇವಣಿ ಇಟ್ಟು<br>
ಸಾಕ್ಷಿ ಹೇಳಿ, ಸಹಿಮಾಡಿ.<br>
ಮತ್ತೆ ಶುರು ನಮ್ಮ ಹೊಸ-<br>
ಬಾಡಿಗೆ ಜೀವನ, ಹೊಸ ವಿಳಾಸ.<br>

ಕೆಲಸದಲ್ಲಿ, ಬ್ಯಾಂಕಿನಲ್ಲಿ<br>
ಶಾಲೆಯಲ್ಲಿ, ಸಮಾಜದಲ್ಲಿ<br>
ಕಾಳಜಿ ಇಂದ, ಅನುಮಾನದಿಂದ<br>
ಅಣಕಿನಿಂದ, ವ್ಯಂಗ್ಯದಿಂದ<br>
ತಿಳಿದಿದ್ದು , ತಿಳಿಯದೆಯಿದ್ದು<br>
ಕೇಳುವರು ನಿಮ್ಮ ಸ್ವಂತಮನೇ ಏಕಿಲ್ಲ?<br>

ಸ್ವಂತ ಮನೆ ಇಲದಕ್ಕೆ ಹಿರಿಯರನ್ನು ತೆಗಳಲೆ?<br>
ಇದು ನನಗೆ ಅವಕಾಶ ಎಂದು ಆಶಾವಾದಿ ಯಾಗಲೇ?<br>
ಸ್ವಂತ ಎಂದು ಏನೂಯಿಲ್ಲ ಎಂದುಕೊಂಡು ಕೂರಲೇ?<br>
ನನ್ನಂತೆ ನೂರು ಕೋಟಿ ಜನರು ಇರುವರೆಂದು<br>
ಸಮಾಧಾನಮಾಡಿಕೊಳ್ಳಲೇ? <br>

>_ಅರುಣ್ ಸಿ ಕಲ್ಲಪ್ಪನವರ್_ <br>
೨೦-೦೭-೨೦೨೫ 